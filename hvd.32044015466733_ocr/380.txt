
709
ab omni saevitiae genere, nec fas eis erat etiam crude“
lissima inter tormenta aut animalium sanguinem,
aut sulfocatum aliquid, aut oblatum falsis diis morti-
cinium praegustare (cap. 9).
Quid vero caussae erat cur ethnici Christianos argue-
rent incestus, cujus ex‘emplum dederat sceleratissi-
mus Jupiter, et rei erant Persae? Ejusdem vero sce-
leris suspecti erant Macedones, a quibus is irrisus
fuit qui (Edipi tragcediam agendo, lamentabatur
violatam a semetipso matrem suam. Quid plura?
[mprobi gentiles stupris assuefacti, suis etiam liberis,
olim caposilis, nec sibi amplius cognitis, stuprum
caeca libidine inferebant. At Christiani autin virgini-
tatis perseverabant statu, aut ab'omni post matrimo-
nium excessu semper abstinebant.
Ab falsis autem lletitiisq‘ue Christianorum occultis
criminibus, ad ea transit Tertullianus, quae ethnici
manifesta et publica esse criminabantur. Praecipuum
autem illud erat, quo sacrilegii et laesae majestatis
divinae ideo accusabantur, quod omnem diis cul-
tum prorsus denegarent. Nec difﬁtetur quidem
Tertullianus grande procul dubio esse illud cri-
men, si quos ethnici adorabant, dii revera fuerint.
At eos non deos, sed meros homines fuisse testis
erat ipsorummet ethnicorum conscientia. Si quis ta-
men reluctari adhuc audeat; ille confestim innume-
ris revincetur Scriptorum suorum testimoniis, qui
loca iudicant, ubi commentitii illi dii nati, ubi more
talem egerunt vitam, et ubi ea finita sepulti sunt.
Quia vero longius fuisset singulos hosce deos nomi-
natim recensere, Auctor noster illud Saturni, deo-
rum omnium primi, exemplo demonstrat. Omnes
namque antiquitatum descriptores asserunt illum re-
vera fuisse hominem , qui post multas expeditiones,
Attico hospitio ab Iano vel lnone in Italia exceptus,
monti ac civitati quam incoluit, totique Italiae dedit
Saturniae nomen. Neque id minus perspicue declara-
bant tabulte ab ipso ibi primum confictae, et nummus
imagine signatus, ob quem praesidere aerario perhi-
betur. Homo igitur ille fuit, nec de caelo et terra or-
tus, sicuti nonnulli fabulati sunt. Caeteros ergo omnes
deos, qui suam ex illo ducunt originem, homines
etiam fuisse, quis negare audebit(cap. 10)?
Nec sinit quidem Tertullianus sibi responderi hos
post mortem tantum suam deorum adscriptos esse
numero. Divinitatem enim nullus homo sibi conferre
potest. Si cui ergo seu ante, seu post mortem data
est, is certe ab alio potentiore Deo illam accipere
debuit. At nulla plane caussa unquam fuit cur ille sum-
mus Deus aliquos post eorum mortem deos faceret.
Nullius quippe, sive ad mundum fabricandum, sive
ad aliud quidpiam agendum unquam indiguit auxi-
lio. Ante omnes siquidem ﬁctitios gentilium deos,
pluviae, lumina, sidera, tonitrua, fulmina, et varia
frugum genera orta sunt. Quin imo omnium
hominum primus, post omnia ad vitam ejus necessa-
ria, conditus est. Non magis ergo Liber, Ceres, Bac-
chus et Minerva ob inventas fruges dii facti sunt,
